<html lang="uk">
<head>
<meta http-equiv="Content-Type" content="text/html; charset=utf-8">

<title>Task</title>
</head>
<body>

<h1>Залікова робота</h1>

<h2>Молекула</h2>

<p>(див. приклади <a href="H2O.pdf">молекули води</a> і <a href="Td.pdf">найпростіших
тетраедрично координованих молекул</a>)</p>

<h3>Підготовчі обчислення (після визначення групи симетрії)</h3>

<ul>
<li>Таблиця незвідних представлень групи. Розклад представлень групи
  обертань та відповідні власні функції незвідних представлень.
  Псевдотензорні представлення.</li>
<li>Орбіти, їх стабілізатори та індуковане
  представлення групи на орбітах.</li>
<li>Розклад на незвідні
  представлення стабілізаторів.</li>
<li>Таблиця множення незвідних представлень.</li>
</ul>

<h3>Геометрія</h3>
<ul>
<li>Визначити геометрію молекули. Вказати координуючі групи
  атомів.</li>
<li>Створити pdb-файл молекули.</li>
<li>Визначити незалежні параметри геометрії молекули.</li>
<li>Вказати групу симетрії в позначеннях Шенфліса і міжнародних.</li>
<li>Перелічити нееквівалентні елементи симетрії (класи
  спряжених елементів).</li>
<li>Вибрати твірні елементи і записати їх явний матричний
  вигляд. Виразити через них всі нееквівалентні елементи симетрії
  і описати дію останніх.</li>
<li>Визначити елементарний фрагмент молекули, вказати на яких орбітах розташовані атоми
  та відповідні стабілізатори, якими елементами групи відтворюється молекула.</li>
</ul>

<h3>Фізико-хімічні властивості</h3>
<ul>
<li>З'ясувати тип зв'язку і пояснити структуру.</li>
<li>Визначити електричний і магнітний мультипольні моменти найнижчого порядку.
  Записати явний вигляд електричного моменту та створюваного ним
  електростатичного поля.</li>
<li>Охарактеризувати міжмолекулярну взаємодію (в газовій
  фазі).</li>
<li>Вказати явний вигляд моменту інерції. Описати обертальний спектр.</li>
</ul>

<h3>Електронна структура</h3>
<ul>
<li>Розкласти молекулу з точки зору електронної структури на
  складові частини.</li>
<li>Які атомні орбіталі (АО) треба брати в методі ЛКАО? Яка
  мінімальна кількість варіаційних параметрів необхідна?</li>
<li>Обчислити молекулярні орбіталі (МО) чисельно будь-яким
  програмним засобом.</li>
<li>Дати симетрійну класифікацію МО.</li>
<li>Для кожної МО вказати склад її АО, визначити тип зв'язку,
  вказати псевдоорбітальне число.</li>
<li>Пояснити порядок розташування одноелектронних рівнів.</li>
<li>Обчислити хвильові функції МО в методі ЛКАО аналітично
  при мінімальному наборі АО.</li>
<li>Визначити розщеплення і зсув рівнів МО в електричному полі.</li>
<li>Визначити розщеплення рівнів МО в координаційному
  поліедрі заданого кристалу.</li>
<li>Знайти правила відбору для мультипольних матричних елементів:
  електричні дипольний і квадрупольний, магнітний дипольний.</li>
<li>Описати найнижчі збуджені рівні молекули, вказати повну
  симетрію їх електронної підсистеми. Знайти правила
  відбору електричного дипольного випромінювання.</li>
</ul>

<h3>Малі коливання</h3>
<ul>
<li>Обчислити коливні моди чисельно будь-яким програмним
  засобом.</li>
<li>Дати симетрійну класифікацію нормальних коливань.</li>
<li>Визначити структуру тензора пружних сталих.</li>
<li>Обчислити нормальні координати аналітично.</li>
<li>Знайти правила відбору інфрачервоного поглинання і комбінаційного розсіяння.</li>
<li>Знайти правила відбору для електронно-коливного спектру.</li>
</ul>



<hr>



<h2>Кристал</h2>
<p>(див. приклади кристалів <a href="Si/Si.html">кремнію</a> і <a href="SnS/SnS.html">моносульфіду
олова</a>)</p>

<h3>Геометрія</h3>
<ul>
<li>Створити pdb-файл кристалу.</li>
<li>Визначити незалежні параметри геометрії кристалу.</li>
<li>Вказати групу симетрії (також в позначеннях Шенфліса) та
  її порядок, тип гратки Браве, точкову групу,
  кристалографічну систему, арифметичний клас, сингонію і
  граткову систему.</li>
<li>Перелічити нееквівалентні елементи симетрії (класи
  спряжених елементів).</li>
<li>Вибрати твірні елементи і записати їх явний матричний
  вигляд. Виразити через них всі нееквівалентні елементи симетрії
  і описати дію останніх.</li>
<li>Перелічити орбіти (позиції Уайкофа) та їх стабілізатори.</li>
<li>Визначити елементарний фрагмент кристалу, вказати на яких орбітах розташовані атоми
  та відповідні стабілізатори, якими елементами групи відтворюється
  кристал.</li>
<li>Визначити примітивну комірку та знайти її об'єм.</li>
<li>Вказати структурний тип і символ Пірсона.</li>
</ul>

<h3>Фізико-хімічні властивості</h3>
<ul>
<li>Дослідити координацію атомів, яким молекулам вона відповідає.</li>
<li>Для багатоатомних кристалів розглянути підгратки кожної
  з компонент, визначити координуючу підгратку.</li>
<li>Обчислити коефіцієнт пакування кожної з підграток, у
  випадку щільного пакування вказати порядок шарів.</li>
<li>З'ясувати, чи є кристал деформацією симетричнішої
  структури.</li>
<li>З'ясувати тип зв'язку і пояснити структуру.</li>
<li>Проаналізувати поліморфні модифікації і структурні
  фазові перетворення.</li>
<li>Вказати явний вигляд діелектричного тензора, тензора пружності та
  інших нетривіальних тензорів.</li>
</ul>

<h3>Електронна структура</h3>
<ul>
<li>Побудувати обернену гратку і першу зону Брілюена.</li>
<li>Знайти розщеплення рівнів воднеподібного атома на місці
  координуючого атома в кристалічному полі.</li>
<li>Знайти чисельні розрахунки електронної структури і дати пояснення.</li>
</ul>

<h3>Динаміка гратки</h3>
<ul>
<li>Описати фононний спектр. Знайти чисельні розрахунки і дати пояснення.</li>
</ul>

</body>
</html>
